---
title: "Sanda Tünemény"
written_at: 2021-07-27
---

Tünemény,
Hegyi csodalény,
Hova lettem én?

Megcsillan,
Fénye elvillan,
Egy árva hullócsillagnak.

Jégbe zár,
Fagyos a határ,
Hibáztatni kár.

Jéghegynek a tengerre,
Embernek a szeretetre,
Szükségem van reád.

Eltűnsz,
Szomorú a hold,
Megszokom.

Lényem kisétál,
Egyedül ülök a betonon,
Lassan megszokom.

Nem értem,
De hozzá növök,
Tüskéimmel együtt szédülök.

Lény, ki létezik,
Belém költözve lélegzik,
Sanda gyanú.

Gyanú, hogy a hold
A föld alatt szundít.
