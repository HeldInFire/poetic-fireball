---
title: "Szívbevaló"
written_at: 2023-09-05
---

Oly kicsi ez a világ,
Fújd le szívem zálogat,
Ködbe borult vidámság,
Ez volt vala az örökkévalóság.

Nem tudok már verset írni
Vagyis probálok a nyelvemmel ékeskedni,
De ha tompul a képzelet
És egyre inkább engedek a szerepnek
Összehúzzák szívemet
Színtelen éterek
Reszketek

Kicsiny ez a világ
És soha nem is épült homokvár,
Tudom, te mindig is egy versre vágytál,
Legalábbis a pillanattól,
Amikor közöltem ezt a tényt magamról,
Elképzeltél egy képet,
Mikor szívem érzed a tiédben,
Lelkedet megölelni,
Miközben meg kellene dermedni..

Nem is olyan kicsi ez a virág,
Látod? Nem hozhatok mindig rózsát,
De ha egyszer beérik,
Még ha későn is történik,
Leszakítom

Sokkolóan gyönyörű
A pillanat,
Amikor az érzés elragad,
Szemed tengerében megmerülni,
Illatodban fellélegezni,
Ölödben téged elképzelni.

Tudom, felnövünk.
De nagy a világ,
Elmerengek…
Lehet, hogy tényleg nem ismerlek.?

Volt egy kép bennem egy kapcsolatról,
Van elképzelésem a tökéletes alakról
Nem idilli, hanem legalább egy férfi
Lennék
Bárcsak tehetném…

Legyek az ki e világban elragad,
És nem, nem úgy, mint egy fenevad
Hanem enged felvirradni,
A tűzet, a lángot..
Nem is, a napodat égni hagyni
Vagy újra meggyújtani
Egy téli éjszakán
Miközben paplanban szürcsölöd a meleg teát,
Hogy aztán reggel deszkán vágtassuk át a hó óceánt!

A túra végén, ha a köd leszállt
És a kocsimban mulattuk át
Ezt a szép éjszakát,
Hallgathassam szíved dalát,
Dehát nem tudom mi bánt,
Így hát nem őrizhetem szíved kulcsát,
Remélem ez a dal nem egy felindulás
És egyszer tényleg képes leszek befogadni,
A lélek várát magasra és díszesre építeni.

Dehát ez csak egy távoli balga vágy,
Előbb le kell bontsam szívem birtokát
Mely veszti a gyerek mivoltát,
Szeretnék felelősséget vállalni
És nem, nem fogom magam sajnálni,
De még nem sikerült megértenem,
Észhez kellene térítsenek
A belső üzenetek.

Nehéz nekem, dehát nehéz neked is
Szeretnék veled lenni,
Addig amíg tehetjük,
De csak ha őszintén szeretünk
Illetve javulhatnánk mind ketten,
Lehet csak egy másik életben,
Döntenünk kellene,
Viszont nem szeretném ha ezt tennénk,
Azt szeretném, hogy együtt mondjuk el mi bánt,
Tanuljunk egy kis megbocsátást,
De közöljük tisztán.

Szép nagy ez a világ,
Mondta a gyerek énem,
A fűben fetrengve, nagyon régen.
Én ha veled éppen
Elragadok egy idilli képben
Újra ezt érzem,
Hogy nem fekete és fehér minden,
Hanem ott rejlik a szivárvány összes színe,
Minden egyes gyönyörében
A világ összes gyöngyszemében
És nem mind látjuk,
Mi csak a galaxisok közti gyöngyöket csodáljuk.

Veled azt érzem hogy hazaértem,
Ha fáradtan melléd bújok
Vagy teljesen más világban barangolok,
Ha elcsalsz pár emlékképért a növények sövényébe,
A kultúrák rejtekébe,
Hol sétálunk rejtve,
A következmények tengerétől,
A mindent ledöntő bűnöktől,
A gyötrő kíntól,
A családi gondoktól,
A papírmunkától na meg a fodrásztól,
A paraszttól,
Az egzisztenciális válságtól,
A kevésnek érzéstől
A belső bevérzéstől..

Azt hiszem ennyi elég is lesz,
Érzed a sejtelmet,
Hogy ilyenkor
Mindentől mentes
És szép ez így,
De igazad van kedves,
Nőni és változni
Akarom mondani
Felelősséget vállalni.

Ez nekem új,
Megéltem nélküle,
De milyen áron?
Köszi, hogy kinyitod nekem a világot
Szememet feltárod.

Viszont ez nekem még egy nagyon hosszú út
És ha velem járod, akkor számíts rá, hogy még sokszor hibázom.
Nem tudom hogyan ne hárítsak,
Mikor a világ meghajol, hogy én ezt mondjam,
Számomra a valós csak egy kifogás?

Lehet ez egy hosszú regény, 
hiszen sokmindent mondanék neked, 
de szóljon ez a vers most inkább neked.

Megadnék egy fél világot,
Hogy szemed egy igazi hozzád szoló versre vethesd.
Szeretném megadni ezt a boldogságot neked,
Én tényleg szeretném, hogy igazán boldog lehess!!

Küldök egy csókot neked,
Miközben ezt írom
talán félálomban lehetsz
Négy óra, lassan az öt is közeledik erre
Kel a nap és te is könnyen kelsz majd vele.

Megismerhetlek?