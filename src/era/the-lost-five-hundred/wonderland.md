---
title: "Wonderland"
written_at: 2021-08-19
---

Az emberek jönnek mennek,
Ki az aki megfog?
Megtart vagy eldob?
Erős a láng vagy pislákol csupán?
Mindegy is, hiszen olvad a világ.
Hirosima,
Landol a rakéta,
Vörössé válik az emberek arca.
Jön a tornádó felkap,
A fejeket halott testekkel kavarja.
Az árva vizet örökbe fogadja az Istentűz,
Jeget szül a fenti szűz,
Üvegház és sarki vigyor
Egymást űzik világokon.
Barna fáink hullatják lombjaikat,
Évszakaink egyre jobban fakulnak,
Isten tükre még a nyárban él,
A madárka félve zenél.
