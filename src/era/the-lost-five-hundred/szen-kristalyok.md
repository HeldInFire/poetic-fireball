---
title: "Szén kristályok"
written_at: 2022-06-29
---

Ki marad mellettem?
Mi a fontos és mit ér a helyes?
Pillangó fantáziám elillan, majd visszatér,
Vajon a nap végén hazakísér?
Végig szeret, ha éppen a világra csodálkozom?
És vár rám, miközben végtelen misztikumban kutatok?
A melegség tengerében mindig elolvadok,
Na de vajon mi marad a lecsúpaszított színpadon
Amikor elszáll a ködös gyönyör?

Ha többet nem adhatok,
Ha rajta lesz minden kiterített lapom a kártya halmazon,
Ha lemegy a nap és nem érdekelnek majd a cukorfalatok,
Ha éppen félhomályba borulok és ellököm a madzagot,
Féltésből ezt azt elhallgatok,
De persze hamar megbánom
És könnyes szemmel hozzá fordulok,
Később szó nélkül énemhez szorítom!

Vagy éppen magára hagyom egy esős hajnalon,
Miközben felgyűl a kosz, 
pokol por az égi színpadon.

Ha jellemem szén kristályai csillanak
Eltűri, ha ördög szarvaim lelkére karcolnak?
Ó, Istenem, milyen szép volna!

[  Vajon kibírja, ha nagyobbat hibázok?  ]
